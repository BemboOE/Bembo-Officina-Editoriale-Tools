# 3. Norme redazionali e citazione 

**Bembo OE**

**Scuola di dottorato dell’Università Iuav di Venezia**

Questo documento introduce gli autori ai criteri redazionali e allo stile di citazione Bembo OE.
Per le istruzioni sull’utilizzo dei software richiesti e per la preparazione e consegna dei materiali si veda la [sezione 2. Istruzioni per software di scrittura per Bembo Officina Editoriale](https://github.com/roberto-arista/Bembo-Officina-Editoriale-Tools/tree/master/author-guides/02%20IstruzionI%20per%20software#2-istruzioni-per-software-di-scrittura-per-bembo-officina-editoriale) 

## 3.1. Criteri di redazione
 
Di seguito si elencano i criteri di redazione da adottare nella stesura dei testi principali.
 
### 3.1.1 Abbreviazioni 
Le **abbreviazioni** all’interno dei **riferimenti bibliografici** e delle citazioni seguono l’impostazione dello **stile APA 7a ed**.

Per l’uso nel testo o in note discorsive si possono utilizzare le seguenti abbreviazioni. 

* cap. = capitolo 
* cfr. = confer (confronta)
* cm / m /g / kg ecc. = centimetri, metri, grammi, chilogrammi ecc.
* ecc. = eccetera
* es. = esempio
* et al. = et alii (e altri)
* fig. = figura 
* ill. = illustrazione
* n. = numero 
* n.d. = senza data 
* par. = paragrafo 
* p. / pp. = pagina / pagine 
* tab. = tabella
* vol. / voll. = volume/i 
 
 
### 3.1.2 Accenti
Le vocali a, i, o, u hanno sempre accento grave (à, ì, ò, ù). La e può avere sia accento grave (è, cioè, caffè, canapè…) che acuto (sé, né, perché, affinché…). 

Le iniziali maiuscole accentate devono essere inserite con il carattere adeguato (È) e non indicate con la lettera maiuscola seguita dall’apostrofo (E’).
 
 
### 3.1.3 Citazioni dirette 
 
#### 3.1.3.1 Citazioni dirette nel corpo del testo e fuori testo
Le citazioni dirette / letterali sono date nel testo, “nel corpo del testo” o “fuori testo”. In entrambi i casi le citazioni devono sempre indicare la fonte secondo lo stile citazionale APA. 
 


<table>
    <thead>
        <tr>
            <th colspan=12><b>Citazioni dirette nel corpo del testo</b></th>
        </tr>
    </thead>
    <tbody>
        <tr>
            <td colspan=12>Le citazioni di brani inferiori alle 40 parole possono essere inserite nel corpo del testo tra virgolette doppie (“…”). Il riferimento al numero di pagina deve essere sempre inserito tra parentesi alla fine della citazione e prima del segno di interpunzione.
</td>
        </tr>
        <tr>
        	  <td colspan=3>esempi</td>
            <td colspan=9>Secondo Pellicciari (1998), “il colloquio informale si caratterizza per la determinatezza e l’immediatezza con cui il ricercatore riesce…” (p. 139). <br>
          <hr>
“Il colloquio informale si caratterizza per la determinatezza e l’immediatezza con cui il ricercatore riesce…” (Pellicciari, 1998, p. 139).
</td>
        </tr>
   </tbody>
</table>

<table>
    <thead>
        <tr>
            <th colspan=12><b>Citazioni dirette infra testo</b></th>
        </tr>
    </thead>
    <tbody>
        <tr>
            <td colspan=12>Nel caso di citazioni dirette di lunghezza superiore alle 40 parole, il brano citato deve essere separato dal testo principale, senza virgolette. Deve essere quindi usato la tag “blockquote” di Markdown, aggiungendo un ”>” prima della citazione lunga.
Il riferimento al numero di pagina deve comparire tra parentesi alla fine della citazione, dopo il segno di interpunzione. 
</td>
        </tr>
        <tr>
        	  <td colspan=3>esempi</td>
            <td colspan=9>A tal proposito Julier (2008) afferma:<br>
<blockquote>Il concetto di cultura del design indica l’insieme di relazioni e interazioni, materiali e immateriali, che configurano le dinamiche di produzione e consumo del mondo artificiale. Si colloca a livello di interfaccia tra l’oggetto e il singolo utente, individuandone i complessi sistemi di interscambio. (p. 12)</blockquote>
<hr>
A tal proposito l’autore afferma:<br>
<blockquote> Appare allora il paradosso della linguistica saussuriana, appare il suo sdoppiamento: critica e complice allo stesso tempo, essa mette avanti, potentemente, la produzione significante, offrendo così un mezzo di sovversione del pensiero della presenza, mentre consacra il concetto di segno. (Heath, 1977, p. 60)</blockquote</td>
        </tr>
   </tbody>
</table>

 



 
#### 3.1.3.2 Citazioni nelle citazioni
Se il brano citato contiene un’altra citazione è necessario evidenziare questa citazione interna con le virgolette. 



<table>
    <tbody>
        <tr>
            <td colspan=12><b>Nel caso di citazioni nel corpo del testo si usano le virgolette singole:</b></td>
        </tr>
        <tr>
        	  <td colspan=3>esempi</td>
            <td colspan=9>Secondo quanto riferito “il colloquio informale si caratterizza ‘per la determinatezza e l’immediatezza’ con cui il ricercatore” esamina il caso…</td>
        </tr>
         <tr>
            <td colspan=12><b>Nel caso di citazioni infratesto si usano le virgolette doppie:</b></td>
        </tr>
        <tr>
        	  <td colspan=3>esempi</td>
            <td colspan=9>Secondo quanto riferito<br>
            <blockquote>il colloquio informale si caratterizza “per la determinatezza e l’immediatezza” con cui il ricercatore</blockquote><br>esamina il caso…</td>
        </tr>
   </tbody>
</table>


#### 3.1.3.3 Citazioni da fonti secondarie 
Nel lavoro accademico, le fonti primarie sono quelle in cui si trova il contenuto originale, mentre le fonti secondarie sono quelle che si riferiscono a contenuti che, la prima volta, sono stati riportati già da altre fonti.

Si raccomanda agli autori di:

- evitare di citare da fonti secondarie, o comunque limitare queste citazioni (per esempio quando il lavoro originale è contenuto in un’opera fuori catalogo o non accessibile, o accessibile in una lingua straniera che l’autore non conosce);
- quando si individua un brano utile, attraverso una fonte secondaria, la buona pratica accademica raccomanda di trovare la fonte primaria, leggerla e citarla direttamente, piuttosto che citare la fonte secondaria.

Quando si deve citare da una fonte secondaria, è necessario:

- inserire nella bibliografia finale il riferimento alla fonte secondaria che è stata utilizzata;
- individuare la fonte primaria, e indicare “citato da” nella citazione nel testo.

Per esempio, se in un lavoro di Lyon et al. (2014) viene citato Rabbitt (1982), e l’autore non riesce a reperire e leggere il lavoro originale di Rabbitt, potrà citare quest’ultimo fornendo l’indicazione dell’opera di Lyon et al. come fonte secondaria. Solo l’opera di Lyon et al. deve comparire nella bibliografia finale.

(Rabbitt, 1982, citato da Lyon et al., 2014)

Se l’anno della fonte primaria non è noto, va omesso dalla citazione nel testo:

Nel report di Allport (citato da Nicholson, 2003)
 

#### 3.1.3.4 Omissis e aggiunte
Le citazioni dirette devono essere accurate e rispettare il brano citato, inclusa la punteggiatura originale e l’eventuale presenza di refusi ed errori. L’eliminazione o l’aggiunta di parole nel brano citato deve essere sempre evidenziata. 

Gli omissis sono segnalati da tre puntini, preceduti e seguiti da uno spazio bianco. 

<table>
    <tbody>
        <tr>
            <td colspan=12>Le aggiunte – per spiegare o enfatizzare una parte del brano – vanno inserite fra parentesi quadre. </td>
        </tr>
        <tr>
        	  <td colspan=3>esempi</td>
            <td colspan=9>Il concetto di cultura del design indica l’insieme di relazioni e interazioni [enfasi aggiunte], materiali e immateriali, che configurano le dinamiche di produzione e consumo del mondo artificiale … tra l’oggetto e il singolo utente, individuandone i complessi sistemi di interscambio. (Julier, 2008, p. 12)</td>
        </tr>
        <tr>
            <td colspan=12>Nel caso in cui il brano citato contenga errori o refusi che possono confondere il lettore, questi possono essere segnalati inserendo [<em>sic</em>] (sic, in corsivo, fra parentesi quadre) subito dopo l’errore o refuso.</td>
        </tr>
        <tr>
        	  <td colspan=3>esempi</td>
            <td colspan=9>Il concetto di cultura del design indicano [sic] l’insieme di relazioni e interazioni, materiali e immateriali …</td>
        </tr>

   </tbody>
</table>




### 3.1.4 Corsivo e stili del testo

Oltre al *corsivo* non è previsto l’uso di altri stili di carattere (grassetto, maiuscoletto, sottolineature, ecc.). 
L’utilizzo del corsivo nel testo deve essere limitato ai seguenti casi:

- sottolineare un termine / espressione / concetto (es. il termine caso deriva dal…);
- titolo proprio di un’opera, libro, film, mostra, evento (ma si usa il tondo per il nome di una manifestazione periodica, es. Documenta, Biennale d’arte di Venezia ecc.);
- espressioni in lingua straniera, non entrate nel vocabolario corrente italiano o nel vocabolario specifico del settore disciplinare (es. interaction potrà essere composto in tondo in un testo dedicato all’interaction design). Si ricorda che l’eventuale forma plurale di sostantivi in lingua straniera deve rispettare l’uso della lingua (es. wearable devices). La parola straniera se riportata in tondo non può prendere il plurale della lingua originale;
- titolo di un libro e di un periodico inserito in una frase.
 
 
### 3.1.5 D eufonica
La “d” eufonica si usa solo nel caso di incontro tra vocali identiche (io ed Elena, andare ad Ancona). 
 
 
### 3.1.6 Date
La formattazione delle date deve essere composta secondo il modello giorno mese anno, con il giorno e l’anno indicati in cifre e il mese in caratteri minuscoli (12 ottobre 2004). 

I secoli vanno indicati con l’iniziale maiuscola (nel Settecento) oppure in cifre romane (il XVIII secolo). 

I decenni vanno indicati in caratteri minuscoli (negli anni venti del Novecento). 

Gli anni noti per motivi storici vanno indicati con l’iniziale maiuscola (il Sessantotto).
 
### 3.1.7 Maiuscole e minuscole
In generale si userà Maiuscolo/minuscolo e l’uso delle iniziali maiuscole dovrà essere limitato ai seguenti casi:

- la prima lettera di un nome o cognome proprio
- la prima parola di un titolo e la prima parola di un sottotitolo 
- la prima lettera di un acronimo

Andrà evitato il maiuscolo di rispetto e le sigle in maiuscolo (vedi sigle). 
 
### 3.1.8 Numerali
I numeri da zero a nove sono espressi in lettere, a partire da 10 in cifre. Sono comunque espressi in cifre quando sono raggruppati per effettuare dei paragoni con dei numeri al di sopra di 9.

<table>
    <tbody>
        <tr>
        	  <td colspan=3>esempi</td>
            <td colspan=9>Il sondaggio ha mostrato come solo 2 soggetti su 20 ... </td>
        </tr>
   </tbody>
</table>


Percentuali, date, età e somme di denaro vanno espresse in cifre, mentre è preferibile esprimere in lettere le cifre uguali o superiori a un milione (2 milioni e non 2.000.000). Il puntino che separa le migliaia deve essere usato solo a partire dai numeri a cinque cifre (2000, 20.000). I numeri decimali si indicano con la virgola e non con il punto (2,2 grammi e non 2.2 grammi). I sistemi metrici (grammi, metri, litri ecc.) possono essere abbreviati (minuscoli e senza punto, preceduti da uno spazio) e non vanno ripetuti per coppie di misurazioni (12 l, 25 cm, da 15 a 20 kg).
 
### 3.1.9 Sigle
Le sigle vanno sciolte (per esteso) la prima volta che compaiono nel testo, inserendo tra parentesi in tondo la sigla stessa:

<table>
    <tbody>
        <tr>
        	  <td colspan=3>esempi</td>
            <td colspan=9>Calcolatrice Elettronica Pisana (CEP)
</td>
        </tr>
   </tbody>
</table>


Se la medesima sigla si ripete più volte nel testo basta averla sciolta la prima volta, per cui successivamente potrà utilizzarsi la sigla da sola. Se nel testo sono presenti numerose sigle si deve predisporre un siglario a inizio testo.
 
### 3.1.10 Tre punti
I tre punti, o punti di sospensione, vanno indicati con il carattere adeguato (…) e non come una successione di tre punti distinti. 
 
### 3.1.11 Trattini medi e brevi
I trattini medi (anticipati e seguiti da spazio) servono a indicare gli incisi mentre i trattini brevi (senza spazi) si utilizzano nelle espressioni composte.

<table>
    <tbody>
        <tr>
        	  <td colspan=3>esempi</td>
            <td colspan=9>Secondo alcuni autori – tra i quali Helmholtz – l’oggettività delle sensazioni…<br>
            <hr>
            L’idea di essere-nel-mondo…</td>
        </tr>
   </tbody>
</table>


 
### 3.1.12 Virgolette
Le virgolette sono sempre alte, doppie e orientate (“…”). Le virgolette alte singole (‘…’) vanno usate solo all’interno di brani già fra virgolette doppie (es. in un brano citato: “come ha scritto questo autore ‘è necessario prevedere questa possibilità’…”).

L’uso delle virgolette deve essere limitato e generalmente non vanno utilizzate per forme enfatiche come il “cosiddetto”. (Si veda anche sopra, Corsivo.) 

Sono usate principalmente per: 

- citazioni dirette entro 40 parole;
- titolo di articolo di giornale o rivista inserito nel testo discorsivo; 
- titolo di capitolo o di sezione di libro inserito nel testo discorsivo; 
- titolo di episodio di serie televisiva o web, di episodio Podcast o di altra serie inserito nel testo discorsivo.
 
### 3.1.13 Didascalie figure e tabelle
Per la stesura delle didascalie e la preparazione di figure e tabelle si veda la sezione [5. Istruzioni per la consegna degli elaborati](https://github.com/roberto-arista/Bembo-Officina-Editoriale-Tools/tree/master/author-guides/05%20Istruzioni%20consegna%20elaborati%20#5-istruzioni-per-la-consegna-degli-elaborati)
 
 
## 3.2 Stile di citazione: APA, 7. ed.

Bembo OE adotta lo stile citazionale **APA, 7ma edizione**, sviluppato dall’American Psychological Association [[https://apastyle.apa.org/products/publication-manual-7th-edition](https://apastyle.apa.org/products/publication-manual-7th-edition)]. che gestisce i riferimenti secondo il sistema **autore-data**, quindi con citazioni brevi nel testo principale – appunto nella forma autore-data – e **riferimenti completi** nella lista finale, o bibliografia, ordinata alfabeticamente. Il sistema APA non prevede l’uso di note bibliografiche. 
 
 
## 3.3 Citare le fonti: Principi e linee guida 

Per facilitare la redazione e il corretto inserimento dei **riferimenti bibliografici** brevi, autore-data, nel testo, presentiamo di seguito alcuni principi e criteri di base riferiti alle casistiche più ricorrenti e comuni adattate da *The Publication Manual of the American Psychological Association*, Seventh Edition (2019) [[https://apastyle.apa.org/products/publication-manual-7th-edition](https://apastyle.apa.org/products/publication-manual-7th-edition)].
 
**Attenzione**: Per testi che si basano sull’utilizzo consistente di materiali d’archivio e di comunicazioni personali, dato che questi richiedono attenzioni specifiche nella redazione dei riferimenti è importante che gli autori / curatori si consultino con il team redazionale di Bembo OE. Scrivere una mail all'indirizzo [redazione@bemboedizioni.it](mailto:redazione@bemboedizioni.it)
 
### 3.3.1 Principi di base
Alcune raccomandazioni generali per la citazione delle fonti:

- si deve sempre dare una citazione (e dunque un riferimento) per tutte le informazioni, dati, argomentazioni o idee nel proprio testo che derivano da un’altra fonte ovvero dal lavoro altrui, anche se questi non sono riportati in maniera letterale (citazione diretta) e sono rielaborati con parole proprie (sintesi o parafrasi);
- ogni citazione breve nel testo (autore-data) deve avere un corrispondente riferimento completo nella lista finale, e ogni opera presente nella lista finale dei riferimenti deve essere citata in qualche punto nel testo. La lista finale dei riferimenti contiene solo le opere / fonti citate effettivamente nel testo;
- citare sempre fonti primarie; evitare di citare fonti secondarie;
- citare solo opere lette e idee che sono state effettivamente utilizzate nel proprio lavoro (per esempio opere da cui sono state tratte informazioni di partenza per il proprio studio, o informazioni che supportano la vostra tesi, o che offrono definizioni e dati necessari);
- citare fonti che documentano fatti e dati che non sono generalmente noti;
- è opportuno contenere le citazioni dirette e letterali, limitandosi a quelle che sono necessarie o che servono a sostenere un certo argomento del proprio lavoro; per le citazioni dirette e letterali si deve sempre indicare la pagina o le pagine da cui sono tratte;
- quando si cita una parte specifica di una fonte (e.g. un paragrafo, ecc) , si deve sempre precisare la pagina o le pagine cui si fa riferimento;
- anche quando le fonti non sono recuperabili (e.g. comunicazioni personali) è comunque necessario citarle nel testo in modo univoco; 
- verificare sempre la correttezza di cognomi di autori, titoli, date di pubblicazione e di ogni altro dato inserito nei riferimenti bibliografici.
 
### 3.3.2 Citazione autore-data 
Il sistema autore-data prevede una breve citazione bibliografica inserita nel testo, che identifica l’opera citata solo con il cognome di autori e curatori e la data di pubblicazione, e che rimanda il lettore alla lista finale dei riferimenti completi. 

Le citazioni brevi nella forma autore-data possono comparire nel corpo del testo, o in tabelle, note e figure.
 
#### 3.3.2.1 Composizione della citazione bibliografica breve autore-data
Le citazioni brevi nel corpo del testo del tipo autore-data si compongono di tre elementi (tutti gli altri dati sono rimandati al riferimento completo nella lista finale): 

- il **nome** dell’autore dell’opera (ovvero il Cognome); 
- l’**anno** di pubblicazione; 
- il numero di **pagina** / pagine (da indicare solo nel caso di citazione diretta e nel caso in cui ci si riferisca a specifiche pagine o parti del documento).
 
Ci sono due tipi di citazioni nel testo: parentetica e discorsiva.

<table>
    <thead>
        <tr>
            <th colspan=12><b>Citazione parentetica</b></th>
        </tr>
    </thead>
    <tbody>
        <tr>
            <td colspan=12>L’autore e la data della pubblicazione sono indicati fra parentesi, all’interno o alla fine di una frase:</td>
        </tr>
        <tr>
        	  <td colspan=3>esempi</td>
            <td colspan=9>La copertura mediatica di notizie false può distorcere la percezione da parte del pubblico rispetto al consenso degli esperti su un certo tema (Koehler, 2016).<br>
            <hr>
          La copertura mediatica di notizie false “può distorcere la percezione da parte del pubblico rispetto al consenso degli esperti su un certo tema” (Koehler, 2016, p. 45).</td>
        </tr>
        <tr>
            <td colspan=12>Se è necessario inserire altro testo fra le parentesi, dopo la citazione, inserire la virgola dopo la data: </td>
        </tr>
        <tr>
        	  <td colspan=3>esempi</td>
            <td colspan=9>… (si veda Koehler, 2016, per maggiori dettagli).</td>
        </tr>
        <tr>
            <td colspan=12>Se è necessario inserire altro testo fra le parentesi, prima della citazione, usare il punto e virgola per separare la citazione dal testo (non utilizzare invece le parentesi nelle parentesi):</td>
        </tr>
        <tr>
        	  <td colspan=3>esempi</td>
            <td colspan=9>… (per esempio la copertura mediatica di notizie false; Koehler, 2016).</td>
        </tr>
        <tr>
            <td colspan=12>Se si citano più <b>opere di seguito fra parentesi</b> le citazioni devono seguire lo stesso ordine con cui compaiono nella lista dei riferimenti (alfabetico), e poi l’ordine cronologico, dal più antico al più recente, separati sempre da punto e virgola:</td>
        </tr>
        <tr>
        	  <td colspan=3>esempi</td>
            <td colspan=9>(Koehler, 2016; Koehler & Smith, 2017; Rossi, 2019)<br>
            <hr>
          (Rossi, 2015; 2019)</td>
        </tr>
   </tbody>
</table>



<table>
    <thead>
        <tr>
            <th colspan=12><b>Citazione discorsiva</b></th>
        </tr>
    </thead>
    <tbody>
        <tr>
            <td colspan=12>L’autore è incorporato nel testo corrente, come parte di una frase, e l’indicazione della data è fornita fra parentesi.</td>
        </tr>
        <tr>
        	  <td colspan=3>esempi</td>
            <td colspan=9>Koehler (2016) ha analizzato le distorsioni derivanti dalla copertura mediatica di notizie false.<br>
            <hr>
            Koehler (2016) ha analizzato le distorsioni derivanti dalla “copertura mediatica di notizie false” (p. 45).</td>
        </tr>
        <tr>
            <td colspan=12>In rari casi – comunque da evitare – l’autore e la data compaiono entrambi nel testo corrente, e in questo caso non si devono usare le parentesi:
</td>
        </tr>
        <tr>
        	  <td colspan=3>esempi</td>
            <td colspan=9>Nel 2016 Koehler ha analizzato le distorsioni derivanti dalla copertura mediatica di notizie false.</td>
        </tr>
   </tbody>
</table>


#### 3.3.2.2 Autori dei lavori citati
 
APA ha regole rigorose per la indicazione dei nomi degli autori nelle citazioni brevi nel testo e nella lista finale dei riferimenti. È molto importante controllare il numero di autori del lavoro citato, e formattare i riferimenti di conseguenza.

<table>
    <tbody>
        <tr>
            <td colspan=12><b>1 autore</b></td>
        </tr>
        <tr>
        	  <td colspan=3>esempi</td>
            <td colspan=9>La copertura mediatica di notizie false può distorcere la percezione da parte del pubblico rispetto al consenso degli esperti su un certo tema (Koehler, 2016).<br>
            <hr>
			  Koehler (2016) ha analizzato le distorsioni derivanti dalla “copertura mediatica di notizie false” (p. 45).</td>
        </tr>
        <tr>
            <td colspan=12><b>2 autori</b></td>
        </tr>
        <tr>
        	  <td colspan=3>esempi</td>
            <td colspan=9>La copertura mediatica di notizie false può distorcere la percezione da parte del pubblico rispetto al consenso degli esperti su un certo tema (Koehler & Smith, 2016).<br>
            <hr>
			  Koehler e Smith (2017) hanno analizzato le distorsioni derivanti dalla “copertura mediatica di notizie false” (p. 45).</td>
        </tr>
        <tr>
            <td colspan=12><b>3 o più autori</b><br>
            Nel caso di tre o più autori, APA, 7. ed., prevede che si usi l’abbreviazione “et al.” (e altri) (tutti gli autori devono essere indicati invece nel riferimento completo nella lista finale). Per esempio:</td>
        </tr>
        <tr>
        	  <td colspan=3>esempi</td>
            <td colspan=9>La copertura mediatica di notizie false può distorcere la percezione da parte del pubblico rispetto al consenso degli esperti su un certo tema (Koehler et al., 2016).<br>
            <hr>
			  Koehler et al. (2016) hanno analizzato le distorsioni derivanti dalla “copertura mediatica di notizie false” (p. 45).</td>
        </tr>
   </tbody>
</table>
 
**Attenzione:**

- si usa “e” quando i nomi degli autori sono inseriti discorsivamente in una frase, nel caso di citazioni narrative, ma si usa “&” quando i nomi sono indicati fra parentesi (citazione parentetica) e nella lista dei riferimenti;
-  quando ci sono più di due autori si usa sempre una virgola dopo ogni autore (tranne l’ultimo che va preceduto da &);
- dopo et al. deve esserci sempre un punto fermo, perché si tratta di una abbreviazione (et alia = e altri).
 
**Enti e aziende come autori**
Enti governativi e istituzioni (es. Ministero dell’economia, Commissione europea ecc.) spesso compaiono come “autori” dei documenti che pubblicano.

Le aziende generalmente sono gli “autori” delle pagine dei loro siti web.

Il nome di enti e aziende deve essere sempre dato nella forma estesa nella lista dei riferimenti. Nelle citazioni brevi autore-data, il nome deve essere nella forma estesa alla prima occorrenza; l’acronimo può essere usato nelle successive occorrenze.
 
 
#### 3.3.2.3 Data
La data è uno degli elementi fondamentali dei riferimenti bibliografici. 

<table>
    <tbody>
        <tr>
            <td colspan=12>Nelle citazioni bibliografiche nel testo si deve dare solo l’anno di pubblicazione:></td>
        </tr>
        <tr>
        	  <td colspan=3>esempi</td>
            <td colspan=9>Come Koehler (2016) ha osservato…<br>
            <hr>
			  … come è stato già indicato (Koehler, 2019).</td>
        </tr>
        <tr>
            <td colspan=12><b>Più opere dello stesso autore nello stesso anno</b><br>
            Se due o più opere vengono pubblicate dallo stesso autore nello stesso anno, va aggiunta una lettera distintiva dopo l’anno – coerentemente con l’ordinamento della lista finale dei riferimenti (verificare con la lista riferimenti generata tramite Zotero). </td>
        </tr>
        <tr>
        	  <td colspan=3>esempi</td>
            <td colspan=9>Come Rossi (2019a) ha osservato…<br>
            <hr>
			  … come è stato già indicato (Rossi, 2019b).</td>
        </tr>
        <tr>
            <td colspan=12><b>Senza data</b><br>
            Nel caso di lavori / opere senza data, si deve indicare “n.d.” (no date = senza data):</td>
        </tr>
        <tr>
        	  <td colspan=3>esempi</td>
            <td colspan=9>… secondo la ricostruzione fatta da almeno una delle istituzioni considerate (Museum of Natural History, n.d.).<br>
            <hr>
			  </td>
        </tr>
   </tbody>
</table>

#### 3.3.2.4 Casi particolari
In alcuni casi è necessario prestare particolare attenzione alla redazione della citazione breve autore-data.

<table>
    <tbody>
        <tr>
            <td colspan=12><b>Più autori con lo stesso cognome che hanno pubblicato nello stesso anno</b><br><br>
            Se gli autori hanno differenti iniziali, includere anche la iniziale del nome:</td>
        </tr>
        <tr>
        	  <td colspan=3>esempi</td>
            <td colspan=9>Come P. Rossi (2019) ha osservato...<br>
            <hr>
			  Viceversa, come è stato confermato dallo studio di R. A. Rossi (2019)…<br>
            <hr>
            … come è stato dimostrato da vari studiosi (P. Rossi, 2019; R. A. Rossi, 2019).</td>
        </tr>
        <tr>
            <td colspan=12>Se gli autori hanno iniziali uguali, è opportuno includere il nome completo:</td>
        </tr>
        <tr>
        	  <td colspan=3>esempi</td>
            <td colspan=9>Come Paolo Rossi (2019) ha osservato...<br>
            <hr>
			  Viceversa, come è stato confermato dallo studio di Pierluigi Rossi (2019)…<br>
            <hr>
			  … come è stato dimostrato da vari studiosi (Paolo Rossi, 2019; Pierluigi Rossi, 2019).</td>
        </tr>
        <tr>
            <td colspan=12><b>Opere senza autore (anonime)</b><br><br>
            Nel caso di opere senza autore, si deve utilizzare il titolo (ovvero una sua ragionevole porzione, se il titolo è molto lungo) nella posizione dell’autore.<br>
            Nella citazione breve nel testo, il titolo va fra “virgolette” se è il titolo di un articolo o di un capitolo di libro, e va in corsivo negli altri casi in cui andrebbe comunque in corsivo (es. titolo di libro).<br>
            Citazione nel testo:</td>
        </tr>
        <tr>
        	  <td colspan=3>esempi</td>
            <td colspan=9>… come è stato indicato in un recente studio (“Analisi di dati negli archivi sperimentali”, 2019).<br>
            <hr>
			  … come è stato indicato in un recente studio (Percorsi ibridi, 2018).</td>
        </tr>
        <tr>
            <td colspan=12><b>Opere con pagine non numerate</b><br>
            Se le opere e fonti citate hanno pagine non numerate, per indicare la parte specifica cui si fa riferimento o che si sta citando letteralmente, si possono dare altre indicazioni, per esempio:<br><br>
            - se l’opera ha capitoli o paragrafi numerati si può fare riferimento al numero di capitolo o di paragrafo; oppure si può contare i paragrafi dall’inizio del documento:</td>
        </tr>
        <tr>
        	  <td colspan=3>esempi</td>
            <td colspan=9>… La copertura mediatica di notizie false “può distorcere la percezione da parte del pubblico rispetto al consenso degli esperti su un certo tema” (Koehler, 2016, cap. 4).<br>
            <hr>
			  … come è stato indicato in un recente studio (“Analisi di dati negli archivi sperimentali”, 2019, par. 2.3).<br>
            <hr>
			  … secondo la ricostruzione fatta da almeno una delle istituzioni considerate (Museum of Natural History, 2019, par. 2).</td>
        </tr>
        <tr>
            <td colspan=12>- se l’opera contiene titoli e intestazioni ma non ha né numeri di pagina né numeri di capitolo o paragrafo, si può fare riferimento alla intestazione, e contare il numero di paragrafo; se la intestazione / titolo è lunga / o si può abbreviarlo fra “virgolette”: </td>
        </tr>
        <tr>
        	  <td colspan=3>esempi</td>
            <td colspan=9>… come è stato indicato in un recente studio (“Analisi di dati negli archivi sperimentali”, 2019, Costruire un archivio, par. 2).<br>
            <hr>
			  … secondo la ricostruzione fatta da almeno una delle istituzioni considerate (Museum of Natural History, 2019, “The need for change”, par. 2).*<br>
			  * In questo caso il titolo della intestazione è più lungo, e si usano le “virgolette” per segnalare che è stato abbreviato.</td>
        </tr>
   </tbody>
</table>


## 3.4. Zotero: Generare citazioni e lista dei riferimenti
Utilizzando il software Zotero e compilando correttamente i riferimenti, gli autori possono sia visualizzare la forma corretta della citazione bibliografica breve autore-data, da inserire nel testo, sia estrarre la lista finale dei riferimenti completi secondo lo stile APA richiesto. A tal proposito, si veda la sezione [4. Linee guida per la preparazione della bibliografia](https://github.com/roberto-arista/Bembo-Officina-Editoriale-Tools/tree/master/author-guides/04%20Preparazione%20bibliografia#4-linee-guida-per-la-preparazione-della-bibliografia).
 
 
## 3.5. Immagini e tabelle: rinvii, titoli e didascalie 
 
### 3.5.1 Rinvii alle immagini 
I rinvii nel testo alle immagini sono dati fra parentesi tonda, nella seguente forma:

<table>
    <tbody>
        <tr>
        	  <td colspan=3>esempi</td>
            <td colspan=9>… (fig. 1)..<br>
            <hr>
			  … come illustrato nelle immagini (figg. 1-2).</td>
        </tr>
   </tbody>
</table>
 
### 3.5.2 Didascalie
Ogni immagine deve avere una didascalia numerata. Le didascalie non prevedono un limite di  battute e non devono avere il punto finale.

La eventuale indicazione di attribuzione di diritti (es. copyright ©  o Courtesy of) viene data in didascalia. 

<table>
    <tbody>
        <tr>
        	  <td colspan=3>esempi</td>
            <td colspan=9>Fig. 1 Autore, Titolo specifico dell’opera in corsivo, anno; tecnica / materiale / produzione. Istituzione e luogo della eventuale collocazione. (© / Courtesy) …<br>
            <hr>
			  Fig. 2 Didascalia descrittiva</td>
        </tr>
   </tbody>
</table>


### 3.5.3 Titoli delle tabelle 
Le tabelle devono essere numerate e denominate in maniera distintiva.

<table>
    <tbody>
        <tr>
        	  <td colspan=3>esempi</td>
            <td colspan=9>Rossi_Tab_01…</td>
        </tr>
   </tbody>
</table>

Il titolo delle tabelle va inserito nella didascalia.
 
